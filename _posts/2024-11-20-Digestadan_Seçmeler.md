## Roma Dönemi Hukukçularında Seçmeler

Roma İmparatorluğu'nun ulaştığı devasa sınırlar ve içerisinde barındırdığı yüzlerce kültür, hukuk düzenine de büyük katkılar sağlamıştır. Hukukun zenginleşmesi için dinamik ve etkileşimli bir topluluk, toplumun birbiri ile etkişilemi sonucundan ortaya çıkan binlerce problem, her bir probleme getirilen çözümler gerekmektedir. 

Antik Roma gerekli şartları sağladığından günümüz hukuk düzenine  çok büyük katkılar sağladığı gerçeği tartışmasızdır. 

Günümüzden yaklaşık 1500 yıl önce, İstanbul'da önemli bir hukuk çalışması gerçekleştirildi. Roma İmparatoru Justinianus'un döneminde, 528 ve 534 yıllarında, Roma hukukunu derleyen Corpus Iuris Civilis adlı hukuk kitabı ortaya çıktı.

Bu kapsamlı derleme, dört bölümden oluşmaktadır:

1.Codex Justinianus (Justinianus Kanunları): Mevcut tüm yasaların derlemesi ve sistematize edilmesi.

2.Digesta (Pandektalar): Roma hukukçularının yazılarından alınan görüşlerin toplandığı ve en geniş bölümü oluşturan kısımdır. Digesta, 50'den fazla hukukçunun eserlerini içerir ve Roma hukukunun felsefi ve uygulamalı yönlerini tartışır.

3.Institutiones (Kuruluşlar): Hukukun temel prensiplerini öğreten bir eğitim kitabıdır, özellikle hukuk öğrencilerine yönelik hazırlanmıştır.

4.Novellae (Yeni Yasalar): Justinianus’un saltanatı sırasında çıkarılan yeni yasaların derlemesidir.

Bu yazımda, Corpus Iuris Civilis'in Digesta bölümünde yer alan Klasik Roma hukukçularına ait ve günümüz hukukunda doğrudan yansımalarını gördüğümüz bazı önemli hukuk kurallarını paylaşacağım.

### İşte Digestadan Bazı Örnekler

> "Scire leges non hoc est verba earum tenere, sed vim ac potestatem."  
> **Türkçesi:** "Kanunları bilmek, onların kelimelerini ezbere okumak değil, anlamını ve gücünü kavramaktır."  
> — Celsus, *Digesta 1.3.17*

Özellikle yargıçlar avukatlar ve savcılar için, kanunların yorumlanması ve uygulanması çok önemlidir. Hukukun amacı yalnızca "kelimeleri uygulamak" değil, o kelimelerin arkasındaki adaleti, hakkaniyeti ve toplumun ihtiyaçlarını anlamaktır. Bu anlayış, hüküm verme ve hukuki yorumlama süreçlerinde önemli bir ilke olarak yer alır. Ayrıca, anayasalar ve kanun metinleri genellikle zamanla değişen toplumsal koşullara göre yorumlanır, bu da Celsus'un sözlerinin modern hukukta hala geçerli olduğunu gösterir.






Enter text in [Markdown](http://daringfireball.net/projects/markdown/). Use the toolbar above, or click the **?** button for formatting help.
